{
    "title": "尚志论-专题报道-南开大学",
    "url": "https://news.nankai.edu.cn/ztbd/system/2016/09/26/000297319.shtml",
    "publish_time": "2016-09-26",
    "content": "首页\n南开要闻\n媒体南开\n南开校史\n光影南开\n南开故事\n南开大学报\n视频\n广播\n您当前的位置 ：\n南开大学\n>>\n专题报道\n尚志论\n发稿 10:30\n（1915年4月）\n立功异域，封万户侯，班超投笔从戎之志也。鞠躬尽瘁，死而后已，武侯忠心事汉之志也。及终其身卒应其言。若论其成功之秘诀，固由于一种叱咤风云之气，坚忍不拔之操有所铸成，要亦其最初之志，有以使之然耳。故凡同一人类，无论为何种事业，当其动作之始，必筹画其全局，预计其将来，成一希望在。然后按此希望之路线以前进，则其结果鲜有与此希望相径庭。\n希望者何？志是也。志与希望，实一而二，二而一也。是以画者之徒，其志恒在乎善画；商贾之侣，其志多注乎得利；故有善画、得利之志，始克成善画、得利之实也。若不志乎始，而能成乎终者，则未之闻也。且不观夫冒万险探新大陆之哥仑布乎？脱专制，竖自由旗之华盛顿乎？闻鸡起舞之刘昆乎？击楫中流之祖逖乎？此数子者，其所成之丰功伟业，实不外乎其志，未有日以作奸欺世为志，如莽、操者而能跻乎圣贤之林哉！故论成汤之贤，不在乎祷雨桑林之时，而必观其三聘伊尹之志。论文王之圣，亦不在乎三分天下之日，而必称其来朝于商之志。不然仅眩耀其功德于既成之日，而不追溯其所以成之之故，岂异南其辕而北其辙哉！\n夫今之号为维新者，终日泄泄沓沓，无所事事，惟知袭取外人皮毛为务。目前之顾，尚未遑计及，又奚足定一生之志？是而人者，使之立国于二十世纪竞争潮流中，乌得使神州不陆沉耶！然则志固尚已，而弊亦随之生焉。有志在金钱者，其终身恒乐为富家翁；志在得官者，百计钻营不以为耻，此志之害也。\n故立志者，当计其大舍其细，则所成之事业，当不至限于一隅，私于个人矣\n。孔子不云乎，盍各言尔志。斯语又岂无因而发哉？\n编辑：\n乔仁铭\n微信往期推送\n更多...\n西南联合研究生院博士生学术...\n南开大学召开智库建设重点工...\n重磅签约！南开大学第一附属...\n缅怀大师！南开大学首颁数学...\n我校牵头国家自然科学基金重...\n2024数字创意驱动城市高质量...\n南开数项智库成果获评CTTI智...\n“超越传统的电池体系”重大...\n先进能源材料化学教育部重点...\neScience卓越讲座和研究生线...\n新闻热线：022-23508464 022-85358737\n投稿信箱：\n本网站由南开大学新闻中心设计维护\nCopyright@2014 津ICP备12003308号-1\n南开大学\n校史网\n版权声明：本网站由南开大学版权所有，如转载本网站内容，请注明出处。",
    "images": [
        "http://news.nankai.edu.cn/images/i_weixin.png",
        "http://news.nankai.edu.cn/images/weixin.jpg",
        "http://news.nankai.edu.cn/images/i_weibo.png",
        "http://news.nankai.edu.cn/images/weibo.jpg",
        "http://news.nankai.edu.cn/images/i_douyin.png",
        "http://news.nankai.edu.cn/images/dy11.png",
        "http://news.nankai.edu.cn/images/i_blibili.png",
        "http://news.nankai.edu.cn/images/bz.png",
        "http://news.nankai.edu.cn/images/kuaishou.png",
        "http://news.nankai.edu.cn/images/kuaishou1.png",
        "http://news.nankai.edu.cn/images/xxqg.png",
        "http://news.nankai.edu.cn/images/xxqgewm.png",
        "http://news.nankai.edu.cn/images/ys.png",
        "http://news.nankai.edu.cn/images/yangshipin1.png",
        "http://news.nankai.edu.cn/images/jiaoyu.png",
        "http://news.nankai.edu.cn/images/jybewm.png",
        "http://news.nankai.edu.cn/images/toutiao.png",
        "http://news.nankai.edu.cn/images/toutiaohao1.png",
        "http://news.nankai.edu.cn/ywsd/images/list_04.jpg",
        "http://news.nankai.edu.cn/ywsd/images/list_12.jpg",
        "http://news.nankai.edu.cn/pic/003/000/241/00300024169_6a089d05.jpg",
        "http://news.nankai.edu.cn/ywsd/images/list_21.jpg"
    ],
    "links": [
        "http://news.nankai.edu.cn/index.shtml",
        "http://news.nankai.edu.cn/ywsd/index.shtml",
        "http://news.nankai.edu.cn/mtnk/index.shtml",
        "http://news.nankai.edu.cn/gynk/index.shtml",
        "http://news.nankai.edu.cn/nkrw/index.shtml",
        "http://news.nankai.edu.cn/nkdxb/index.shtml",
        "http://news.nankai.edu.cn/sp/index.shtml",
        "http://news.nankai.edu.cn/gb/index.shtml",
        "http://news.nankai.edu.cn/index.shtml",
        "http://news.nankai.edu.cn/ztbd/index.shtml",
        "http://news.nankai.edu.cn/wx/system/2019/06/03/030033750.shtml",
        "http://news.nankai.edu.cn/wx/system/2019/06/03/030033750.shtml",
        "http://news.nankai.edu.cn/wx/index.shtml",
        "http://news.nankai.edu.cn/ywsd/system/2024/12/03/030064867.shtml",
        "http://news.nankai.edu.cn/ywsd/system/2024/12/05/030064916.shtml",
        "http://news.nankai.edu.cn/ywsd/system/2024/12/05/030064905.shtml",
        "http://news.nankai.edu.cn/ywsd/system/2024/12/04/030064892.shtml",
        "http://news.nankai.edu.cn/ywsd/system/2024/12/05/030064917.shtml",
        "http://news.nankai.edu.cn/ywsd/system/2024/12/03/030064855.shtml",
        "http://news.nankai.edu.cn/ywsd/system/2024/12/05/030064914.shtml",
        "http://news.nankai.edu.cn/ywsd/system/2024/12/05/030064912.shtml",
        "http://news.nankai.edu.cn/ywsd/system/2024/12/04/030064885.shtml",
        "http://news.nankai.edu.cn/ywsd/system/2024/12/03/030064868.shtml"
    ],
    "publisher": "未知",
    "source": "南开新闻网",
    "views": null,
    "attachments": [],
    "contact_info": {
        "email": "nknews@nankai.edu.cn"
    }
}